---
title: "Actualitzacions de trens i millores a la web"
date: 2016-10-04T12:00:00+01:00
---
Després de l’estiu, és hora de tornar a la feina, i BVE Barcelona no és una excepció. D’una banda, s’han actualitzat els trens de les sèries 2000 i 3000 amb moltes millores. La més important és la cabina de la sèrie 2000, que presenta canvis importants al panell ATC. A més a més, ara els trens inclouen un manual trilingüe amb il·lustracions que també està disponible a la secció de manuals.

D’altra banda, les traduccions de la pàgina web estan pràcticament acabades, i s’ha aprofitat el moviment de continguts per redissenyar les pàgines de descàrrega dels trens i les rutes, que ara tenen uns menús més atractius.

Properament estarà disponible la L3 fins a Catalunya, una estació que ja està pràcticament acabada.

Fins la propera!
