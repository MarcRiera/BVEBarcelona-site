---
url: "noticias/2017/02/07/novetats-i-millores"
title: "Novetats i millores"
date: 2017-02-07T12:00:00+01:00
---
Durant els darrers mesos, encara que hagi estat una feina invisible, hem realitzat canvis a OpenBVE i a la L3 per millorar encara més el projecte en el futur. Aquí en fem un recull:

### Traducció actualitzada

S’han revisat les traduccions del programa OpenBVE. El canvi més important el notaran els usuaris del programa en castellà, que podran gaudir d’un gestor de paquets completament traduït.

### Millores del disseny del joc

Hem detectat que hi havia errors greus de disseny en alguns textos de la interfície d’usuari del programa, que en alguns casos quedaven superposats. El nou disseny és més clar i agradable.

### Bloqueig de portes

Des de la propera versió d’OpenBVE, els creadors de trens tindran disponible una nova funció per a les extensions: la possibilitat de bloquejar les portes quan estan obertes o tancades. Això representarà una millora en el cas dels trens de la sèrie 2000 i la sèrie 3000, que seran més realistes. En el cas de la sèrie 3000 reformada, disponible en un futur no gaire llunyà, el funcionament del tren guanyarà complexitat: el tren no podrà tancar portes si abans no s’activa l’avís de tancament.

### Tren-Stop

Una de les novetats més importants de les properes versions dels trens és el Tren-Stop, un dispositiu de seguretat de circulació. Aquest dispositiu rep informació de la senyalització de la línia mitjançant balises, i aplica el fre d’emergència si s’intenta ultrapassar una senyal que no marca via lliure (verd). Una vegada el tren s’ha aturat del tot, s’ha de reactivar el dispositiu i circular fins a la següent estació amb marxa a la vista.

### Estació en construcció

També estan molt avançats els treballs de l’estació de Drassanes, disponible a la propera versió de la L3. L’estructura bàsica de l’estació està acabada, i queda retocar petits detalls i fer els accessos.

Fins la propera!

<img src="/images/noticies/20170207/1.png">
